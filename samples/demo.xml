<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>http://scta.info/resoure/lombardsententia/critical/transcription</title>
      </titleStmt>
      <publicationStmt>
        <p/>
      </publicationStmt>
      <sourceDesc>
        <p/>
      </sourceDesc>
    </fileDesc>
  </teiHeader>
  <text>
    <body>
      <div xml:id="pl-l1prol">
        <head xml:id="pl-l1prol-Hd1e128">Liber 1, Prologus</head>
        <p xml:id="pll1prol-cadzdd">




          <cit>
            <quote xml:id="pl-l1prol-Qd1e143" source="http://scta.info/resource/lc21_2 http://scta.info/resource/mc12_42" type="paraphrase">
              Cupientes aliquid de penuria ac tenuitate nostra cum paupercula
              in gazophylacium Domini mittere
            </quote>

          </cit>,


          ardua scandere, opus
          ultra vires nostras agere praesumsimus, consummationis fiduciam
          laborique mercedem
          <cit>
            <quote xml:id="pl-l1prol-Qd1e160" source="http://scta.info/resource/lc10_35" type="paraphrase">in Samaritano</quote>

          </cit>
          statuentes, qui, prolatis in
          curationem semivivi duobus denariis, supereroganti cuncta reddere
          professus est. Delectat nos veritas pollicentis, sed terret immensitas
          laboris; desiderium hortatur proficiendi, sed dehortatur infirmitas
          deficiendi, quam vincit zelus domus Dei.
        </p>
        <p xml:id="pll1prol-qifacc">
          <cit>
            <quote xml:id="pl-l1prol-Qd1e172" source="http://scta.info/resource/adt-l3-d1e362">
              Quo inardescentes, fidem nostram adversus errores carnalium
              atque animalium hominum
            </quote>

          </cit>
          Davidicae turris clypeis munire
          vel potius munitam ostendere ac theologicarum inquisitionum
          abdita aperire nec non et sacramentorum ecclesiasticorum pro modulo
          intelligentiae nostrae notitiam tradere studuimus,
          <cit>
            <quote xml:id="pl-l1prol-Qd1e181" source="http://scta.info/resource/adt-l3-d1e362">
              non valentes
              studiosorum fratrum votis iure resistere, eorum in Christo
              laudabilibus studiis lingua ac stilo nos servire flagitantium. Quas
              bigas in nobis agitat Christi caritas
            </quote>

          </cit>.
        </p>

        <p xml:id="pll1prol-qnavet">
          <cit>
            <quote xml:id="pl-l1prol-Qd1e195">Quamvis non ambigamus omnem humani eloquii sermonem
            calumniae atque contradictioni aemulorum semper fuisse obnoxium,
            quia, dissentientibus voluntatum motibus, dissentiens quoque
            fit animorum sensus</quote>

          </cit>
          <cit>
            <quote xml:id="pl-l1prol-Qd1e204">ut, cum omne dictum veri ratione
            perfectum sit, tamen, dum aliud aliis aut videtur aut complacet,
            veritati vel non intellectae vel offendenti impietatis eror obnitatur,
            ac voluntatis invidia resultet</quote>

          </cit>
          <cit>
            <quote xml:id="pl-l1prol-Qd1e213">quam
              <cit>
                <quote xml:id="pl-l1prol-Qd1e217" source="http://scta.info/resource/IIcor4_4 http://scta.info/resource/eph2_2">Deus huius saeculi
                operatur in illis diffidentiae filiis</quote>

              </cit>
              qui non rationi voluntatem
              subiiciunt nec doctrinae studium impendunt, sed his quae somniarunt
              sapientiae verba coaptare nituntur, non veri, sed placiti rationem
              sectantes, quos iniqua voluntas non ad intelligentiam veritatis,
              sed ad defensionem placentium

              incitat, non desiderantes
              doceri veritatem, sed ab ea
              <cit>
                <quote xml:id="pl-l1prol-Qd1e228" source="http://scta.info/resource/IItim4_4">
                  ad fabulas convertentes auditum
                </quote>

              </cit>;
            	quorum professio est magis

              placita quam docenda conquirere, nec
              docenda desiderare, sed desideratis doctrinam coaptare.
              <cit>
                <quote xml:id="pl-l1prol-Qd1e240" source="http://scta.info/resource/col2_23">
                  Habent rationem sapientiae in superstitione</quote>

              </cit>:
              quia fidei defectionem sequitur
              hypocrisis mendax, ut sit vel in verbis pietas, quam amiserit
              conscientia, ipsamque simulatam pietatem omni verborum
              mendacio impiam reddunt, falsae doctrinae institutis fidei sanctitatem
              corrumpere molientes, auriumque pruriginem sub novello sui

              desiderii dogmate aliis ingerentes, qui contentioni studentes contra
              veritatem sine foedere bellant.
            </quote>

          </cit>
          <cit>
            <quote xml:id="pl-l1prol-Qd1e256">Inter veri namque assertionem
              et placiti defensionem pertinax pugna est, dum

              se et veritas tenet,
              et se voluntas erroris tuetur.
            </quote>

          </cit>
        </p>
        <p xml:id="pll1prol-hidqld">
          Horum igitur Deo odibilem ecclesiam evertere atque ora
          oppilare, ne virus nequitiae in alios effundere queant,
          <cit>
            <quote xml:id="pl-l1prol-Qd1e274" source="http://scta.info/resource/mt5_15" type="paraphrase">
              et lucernam
              veritatis in candelabro exaltare volentes
            </quote>

          </cit>
          in labore multo ac
          sudore volumen, Deo

          praestante, compegimus ex testimoniis veritatis
          in aeternum fundatis, in quatuor libris distinctum.
        </p>
        <p xml:id="pll1prol-iqmpdl">
          In quo maiorum exempla doctrinamque reperies, in quo per
          dominicae fidei sinceram professionem vipereae doctrinae fraudulentiam
          prodidimus, aditum demonstrandae veritatis complexi nec
          periculo impiae professionis inserti, temperato inter utrumque moderamine
          utentes. Sicubi vero parum vox nostra insonuit, non
          a paternis discessit limitibus.
        </p>
        <p xml:id="pll1prol-nidqhc">
          <cit>
            <quote xml:id="pl-l1prol-Qd1e292" source="http://scta.info/resource/adt-l3-d1e362">
              Non igitur debet hic labor cuiquam pigro vel multum docto
              videri superfluus, cum multis impigris multisque indoctis, inter
              quos etiam et mihi, si necessarius
            </quote>

          </cit>,
          brevi volumine complicans
          Patrum sententias, appositis eorum testimoniis, ut non sit necesse
          quaerenti librorum numerositatem evolvere, cui brevitas collecta
          quod quaeritur offert sine labore.
          In hoc autem tractatu
          <cit>

            <quote xml:id="pl-l1prol-Qd1e303" source="http://scta.info/resource/adt-l3-d1e365">
              non solum
              pium lectorem, sed etiam liberum correctorem desidero, maxime
              ubi profunda versatur veritatis quaestio, quae utinam tot
              haberet inventores, quot habet contradictores
            </quote>

          </cit>.
        </p>
        <p xml:id="pll1prol-uaqcdp">
          Ut autem quod quaeritur facilius occurrat, titulos, quibus singulorum
          librorum capitula distinguuntur,


          praemisimus.
        </p>
      </div>
      <div xml:id="pl-l1d1c1">
        <head xml:id="pl-l1d1c1-Hd1e3524">Liber 1, Distinctio 1, Caput 1</head>
        <p xml:id="pll1d1c1-vanspv">Veteris ac novae Legis continentiam diligenti indagine etiam
        atque etiam considerantibus nobis praevia Dei gratia innotuit, sacrae
        paginae tractatum circa res vel signa praecipue versari.</p>

        <p xml:id="pll1d1c1-ueeeis">
          Ut enim

            egregius doctor Augustinus
            ait in libro De doctrina christiana
          :
          <cit>
            <quote xml:id="pl-l1d1c1-Qd1e3544" source="http://scta.info/resource/addc-l1-d1e121">
              Omnis doctrina vel rerum est, vel signorum. Sed
              res etiam per signa discuntur. Proprie autem hic res appellantur,
              quae non ad significandum aliquid adhibentur ; signa vero, quorum
              usus est in significando
            </quote>

        </cit>.
        </p>
        <p xml:id="pll1d1c1-eaases">
          Eorum autem aliqua sunt, quorum omnis usus in significando,
          non in iustificando, id est, quibus non utimur nisi aliquid
          significandi gratia, ut aliqua Sacramenta legalia; alia, quae non
          solum significant, sed conferunt quod intus adiuvet, sicut evangelica
          Sacramenta.
        </p>
        <p xml:id="pll1d1c1-eqadta">
          <cit>
            <quote xml:id="pl-l1d1c1-Qd1e3559" source="http://scta.info/resource/addc-l1-d1e121">

                Ex quo aperte intelligitur, quae hic appellentur signa, res
                illae videlicet, quae ad significandum aliquid adhibentur. Omne igitur
                signum etiam res aliqua est. Quod enim nulla res est
              ,
              ut in eodem
              Augustinus ait,

                omnino nihil est; non autem e converso omnis res
                signum


                est
              ,
            </quote>

          </cit>
          quia non adhibetur

          ad significandum aliquid. Cumque
          his intenderit
          theologorum speculatio studiosa atque modesta, divinam
          Scripturam formam praescriptam in doctrina tenere advertet.
        </p>

        <p xml:id="pll1d1c1-dhedsd">
          De his ergo nobis aditum ad res divinas aliquatenus intelligendas,
          Deo duce, aperire volentibus disserendum est; et primum
          de rebus, postea de signis disseremus.
        </p>
      </div>
      <div xml:id="pl-l1d1c2">
        <head xml:id="pl-l1d1c2-Hd1e126">Liber 1, Distinctio 1, Caput 2</head>
        <p xml:id="pll1d1c2-ieieas">
          Id ergo in rebus considerandum est,
          ut

            in eodem
            Augustinus

          ait,
          <cit>
            <quote xml:id="pl-l1d1c2-Qd1e133" source="http://scta.info/resource/addc-l1-d1e132">
              quod res aliae sunt, quibus fruendum est, aliae, quibus
              utendum est, aliae, quae fruuntur et utuntur. Illae, quibus
              fruendum est, nos beatos faciunt; istis, quibus utendum est, tendentes
              ad beatitudinem adiuvamur et quasi adminiculamur, ut ad
              illas res, quae nos beatos faciunt, pervenire eisque inhaerere possimus.
              Res vero, quae fruuntur et utuntur, nos sumus, quasi inter
              utrasque constituti
            </quote>

          </cit>,
          et Angeli sancti.
        </p>
        <p xml:id="pll1d1c2-faeand">
          <cit>
            <quote xml:id="pl-l1d1c2-Qd1e156" source="http://scta.info/resource/addc-l1-d1e143">Frui autem

              est amore inhaerere alicui rei propter se ipsam;
              uti vero id quod in usum venerit referre ad obtinendum illud, quo
              fruendum est; alias abuti est, non uti. Nam usus illicitus abusus
              vel abusio nominari debet
            </quote>

          </cit>.
        </p>
        <p xml:id="pll1d1c2-riqhud">
          <cit>
            <quote xml:id="pl-l1d1c2-Qd1e173" source="http://scta.info/resource/addc-l1-d1e155" synch="1-54">
              Res igitur, quibus fruendum est, sunt Pater et Filius et
              Spiritus Sanctus.

              Eadem tamen Trinitas quaedam summa res est
              communisque omnibus fruentibus ea, si tamen res dici debet et
              non rerum omnium causa, si tamen et causa. Non enim facile potest
              inveniri nomen, quod tantae excellentiae conveniat, nisi quod melius
              dicitur Trinitas haec unus Deus
            </quote>

          </cit>.
        </p>
        <p xml:id="pll1d1c2-raqiec">
          Res autem, quibus utendum est, mundus est et in eo creata.
        </p>
        <p xml:id="pll1d1c2-uaitac">
          Unde

            Augustinus in eodem
          :
          <cit>
            <quote xml:id="pl-l1d1c2-Qd1e197" source="http://scta.info/resource/addc-l1-d1e143">
              Utendum est hoc mundo,
              non fruendum, ut
              <cit>
                <quote xml:id="pl-l1d1c2-Qd1e201" source="http://scta.info/resource/rom1_20">
                  invisibilia Dei per ea quae facta sunt,
                  intellecta conspiciantur
                </quote>

              </cit>,
              id est,
              ut de temporalibus aeterna capiantur
            </quote>

          </cit>.
        </p>
        <p xml:id="pll1d1c2-iieipp">
          Item in eodem:
          <cit>
            <quote xml:id="pl-l1d1c2-Qd1e221" source="http://scta.info/resource/addc-l1-d1e349">
              In omnibus rebus illae tantum sunt, quibus
              fruendum est, quae aeternae et incommutabiles sunt; ceteris
              autem utendum est, ut ad illarum perfruitionem perveniatur
            </quote>

          </cit>.
        </p>
        <p xml:id="pll1d1c2-uaiqfe">
          Unde

            Augustinus
            in libro X
            De Trinitate
          :
          <cit>
            <quote xml:id="pl-l1d1c2-Qd1e243" source="http://scta.info/resource/adt-l10-d1e1166">
              Fruimur
              cognitis, in quibus ipsis propter se voluntas delectata conquiescit;
              utimur vero eis quae ad aliud referimus, quo fruendum est
            </quote>

          </cit>.
        </p>
      </div>
      <div xml:id="pl-l1d1c3">
        <head xml:id="pl-l1d1c3-Hd1e111">Liber 1, Distinctio 1, Caput 3</head>
        <p xml:id="pll1d1c3-d1e3473">
          Notandum vero, quod idem

            Augustinus in libro X De Trinitate
          ,
          aliter quam supra accipiens uti et frui, sic dicit
          <cit>
            <quote xml:id="pll1d1c3-Qd1e3485" source="http://scta.info/resource/adt-l10-d1e1178">
              Uti est
              assumere aliquid in facultatem voluntatis; frui autem est uti cum
              gaudio non adhuc spei, sed iam rei: ideoque omnis, qui fruitur,

              utitur; assumit enim aliquid in facultatem voluntatis cum fine delectationis.

              Non autem omnis, qui utitur, et fruitur; si id quod in
              facultatem voluntatis assumit, non propter ipsum, sed propter aliud
              appetivit.</quote>

          </cit>
        </p>

        <p xml:id="pll1d1c3-d1e3498">Et attende, quia videtur Augustinus dicere, illos frui tantum,
          qui in re gaudent, non iam in spe; et ita in hac vita non
          videmur frui, sed tantum uti, ubi gaudemus in spe, cum supra
          dictum sit, frui esse amore inhaerere alicui rei propter se, qualiter
          etiam hic multi adhaerent Deo.</p>

        <p xml:id="pll1d1c3-d1e3504">Haec ergo, quae sibi contradicere videntur, sic determinamus
          dicentes, nos et hic et in futuro frui, sed ibi proprie et perfecte
          et plene, ubi per speciem videbimus quo fruemur;

          hic autem, dum
          in spe ambulamus, fruimur quidem, sed non adeo plene.</p>

        <p xml:id="pll1d1c3-d1e3507">Unde

                        Augustinus in libro X De Trinitate:
          <cit>
            <quote xml:id="pll1d1c3-Qd1e3519" source="http://scta.info/resource/adt-l10">Fruimur cognitis, in quibus ipsis voluntas est.</quote>

          </cit>
        </p>
        <p xml:id="pll1d1c3-d1e3533">
          Item

            in libro
            De doctrina christiana

          ait:
          <cit>
            <quote xml:id="pll1d1c3-Qd1e3542" source="http://scta.info/resource/addc-l1-d1e454">
              Angeli illo
              fruentes iam beati sunt, quo et nos frui desideramus;
              et quantum in hac vita iam fruimur vel
              <cit>
                <quote xml:id="pll1d1c3-Qd1e3546" source="http://scta.info/resource/Icor13_12">
                  per speculum vel in aenigmate
                </quote>

              </cit>,
              tanto nostra peregrinationem
              et tolerabilius sustinemus et ardentius finire cupimus
            </quote>
          </cit>.
        </p>

        <p xml:id="pll1d1c3-d1e3558">
          Potest etiam dici, quod qui etiam fruitur in hac vita non tantum
          habet gaudium spei, sed etiam rei, quia iam delectatur in eo
          quod diligit, et ita iam rem aliquatenus tenet. Constat ergo, quia
          Deo debemus frui, non uti.
          <cit>
            <quote xml:id="pll1d1c3-Qd1e3562" source="http://scta.info/resource/addc-l1-d1e503">
              Illo enim, ut ait Augustinus,
              frueris, quo efficieris beatus et in quo spem ponis, ut ad id pervenias
            </quote>

          </cit>.
        </p>
        <p xml:id="pll1d1c3-d1e3575">
          De hoc idem ait

            in libro De doctrina christiana
          :
          <cit>
            <quote xml:id="pll1d1c3-Qd1e3585" source="http://scta.info/resource/addc-l1-d1e476">
              Dicimus
              ea re frui nos, quam diligimus propter se, et ea re nobis
              fruendum esse tantum, qua efficimur beati; ceteris vero utendum
            </quote>

          </cit>.
          Frequenter tamen
          <cit>
            <quote xml:id="pll1d1c3-Qd1e3599" source="http://scta.info/resource/addc-l1-d1e503">
              dicitur frui cum delectatione uti. Cum enim
              adest quod diligitur, etiam delectationem secum gerit. Si tamen per
              eam transieris, et a illud, ubi permanendum est, eam retuleris,
              uteris ea et abusive, non proprie diceris frui. Si vero inhaeseris
              atque permanseris, finem in ea ponens laetitiae tuae, tunc vere et
              proprie frui dicendus es; quod non est faciendum nisi in illa Trinitate,
              id est in summo et incommutabili bono
            </quote>

          </cit>.
        </p>
        <p xml:id="pll1d1c3-d1e3612">
          Cum autem homines, qui fruuntur et utuntur aliis rebus, res
          aliquae sint, quaeritur
          <cit>
            <quote xml:id="pll1d1c3-Qd1e3616" source="http://scta.info/resource/addc-l1-d1e349">
              utrum frui se debeant, an uti, an utrumque
            </quote>

          </cit>.
        </p>
        <p xml:id="pll1d1c3-d1e3626">
          Ad quod sic respondet

            Augustinus
            in libro

            De doctrina christiana
          :
          <cit>
            <quote xml:id="pll1d1c3-Qd1e3638" source="http://scta.info/resource/addc-l1-d1e349">
              Si propter se homo diligendus est, fruimur eo; si
              propter aliud, utimur eo: videtur autem mihi propter aliud diligendus.
              Quod enim propter se diligendum est, in eo constituitur

              beata vita, cuius etiam spes hoc tempore consolatur. In homine
              autem spes ponenda non est, quia
              <cit>
                <quote xml:id="pll1d1c3-Qd1e3642" source="http://scta.info/resource/ier17_5">
                  maledictus est
                </quote>

              </cit>
              qui hoc facit.
              Ergo si liquide advertas, nec seipso quisquam frui debet, quia non
              se debet diligere propter se, sed propter illud quo fruendum est
            </quote>

          </cit>.
        </p>
        <p xml:id="pll1d1c3-d1e3661">
          Huic autem contrarium videtur quod

            Apostolus
            Ad philemonem

          loquens ait:
          <cit>
            <quote xml:id="pll1d1c3-Qd1e3672" source="http://scta.info/resource/phm1_20">
              Ita, frater, ego te fruar in Domino
            </quote>

          </cit>.
        </p>
        <p xml:id="pll1d1c3-d1e3680">
          Quod ita determinat Augustinus:
          <cit>
            <quote xml:id="pll1d1c3-Qd1e3687" source="http://scta.info/resource/addc-l1-d1e503">
              Si dixisset tantum
              te fruar, et non addidisset in Domino, videretur finem dilectionis
              ac spem constituisse in eo; sed quia illud addidit, in Domino se
              finem posuisse eodemque frui significavit
            </quote>

          </cit>.
          <cit>
            <quote xml:id="pll1d1c3-Qd1e3710" source="http://scta.info/resource/addc-l1-d1e503">
              Cum enim, ut

              idem Augustinus ait,
              homine in Deo frueris, Deo potius quam
              homine frueris
            </quote>

          </cit>.
        </p>
        <p xml:id="pll1d1c3-d1e3728">
          Sed cum Deus diligat nos, ut frequenter Scriptura dicit, quae
          eius dilectionem erga nos multum commendat, quaerit
          Augustinus,
          quomodo diligit an ut utens, an ut fruens, et procedit ita:
          <cit>
            <quote xml:id="pll1d1c3-Qd1e3735" source="http://scta.info/resource/addc-l1-d1e476">
              Si fruitur, eget bono nostro, quod nemo sanus dixerit
            </quote>
          </cit>,
          ait enim Propheta
          <cit>
            <quote xml:id="pll1d1c3-Qd1e3739" source="http://scta.info/resource/ps15_2">
              Bonorum meorum non indiges
            </quote>
          </cit>.

          <cit>
            <quote xml:id="pl-l1d1c3-Qd1e410" source="http://scta.info/resource/addc-l1-d1e476">
              Omne enim bonum
              nostrum vel ipse est, vel ab ipso est
            </quote>
          </cit>:
          <cit>
            <quote xml:id="pl-l1d1c3-Qd1e417" source="http://scta.info/resource/addc-l1-d1e476 http://scta.info/resource/addc-l1-d1e487">
              non ergo fruitur nobis, sed
              utitur. Si enim nec fruitur nobis nec utitur, non invenio, quomodo
              diligat nos.

              Neque tamen sic utitur nobis, ut nos aliis rebus. Nos
              enim res, quibus utimur, ad id referimus, ut Dei bonitate perfruamur:
              Deus vero ad suam bonitatem usum nostrum refert: ille enim
              miseretur nostri propter suam bonitatem, nos autem nobis invicem
              propter illius bonitatem; ille nostri miseretur, ut se perfruamur,
              nos vero nostri invicem miseremur, ut illo perfruamur. Cum enim
              nos alicuius miseremur et alicui consulimus, ad eius quidem facimus
              utilitatem eamque intuemur, sed et nostra fit consequens, cum
              misericordiam, quam aliis impedimus, non relinquit Deus sine
              mercede. Haec autem merces summa est, ut ipso perfruamur
            </quote>

          </cit>.
        </p>
        <p xml:id="pll1d1c3-d1e3748">Item:
          <cit>
            <quote xml:id="pll1d1c3-Qd1e3752">Quia bonus est, sumus, et inquantum sumus, boni
              sumus. Porro quia etiam iustus est, non impune mali sumus, et
              in quantum mali sumus, in tantum etiam minus sumus. Ille igitur
              usus, quo nobis utitur Deus, non ad eius, sed ad nostram utilitatem
              refertur, ad eius vero tantummodo bonitatem.</quote>

          </cit>
        </p>
        <p xml:id="pll1d1c3-d1e3760">Hic considerandum est, utrum virtutibus sit utendum, an
          fruendum.</p>
        <p xml:id="pll1d1c3-d1e3763">Quibusdam videtur, quod eis sit utendum et non fruendum,
          et hoc confirmant auctoritate Augustini, qui, ut praetaxatum
          est, dicit, non esse fruendum nisi Trinitate, id est, summo et incommutabili
          bono.</p>
        <p xml:id="pll1d1c3-d1e3770">Item dicunt, ideo non esse fruendum

          eis, quia propter se
          amandae non sunt, sed propter aeternam beatitudinem. Illud autem,
          quo fruendum est, propter se amandum est.</p>

        <p xml:id="pll1d1c3-d1e3775">Sed quod virtutes propter se amandae non sint, immo propter
          solam beatitudinem, probant auctoritate
                        Augustini, qui in libro
            XIII De Trinitate
                     contra quosdam ait:
          <cit>
            <quote xml:id="pll1d1c3-Qd1e3786" source="http://scta.info/resource/adt-l13">Forte virtutes, quas
              propter solam beatitudinem amamus, sic persuadere nobis audent,
              ut ipsam beatitudinem non amemus; quod si faciunt, etiam ipsas
              utique amare desistimus, quando illam, propter quam solam istas
              amavimus, non amamus.</quote>

          </cit>
          Ecce his verbis videtur Augustinus
          ostendere, quod virtutes non propter se, sed propter solam beatitudinem
          amandae sint. Quod si ita est, ergo eis fruendum non est.</p>
        <p xml:id="pll1d1c3-d1e3797">Aliis vero contra videtur, scilicet quod eis fruendum sit, quia
          propter se petendae et amandae sunt. Et hoc confirmant auctoritate
          Ambrosii, qui ait super illum locum Epistolae ad Galatas:
          <cit>
            <quote xml:id="pll1d1c3-Qd1e3807" source="http://scta.info/resource/gal5_22">Fructus autem spiritus est caritas, gaudium, pax, patientia</quote>

          </cit>
          etc.:
          <cit>
            <quote xml:id="pll1d1c3-Qd1e3816">Haec non nominat opera, sed fructus, quia propter
              se petenda sunt.</quote>

          </cit>
          Si vero propter se petenda sunt, ergo propter se amanda.
        </p>
        <p xml:id="pll1d1c3-d1e3824">Nos vero harum quae videntur auctoritatum repugnantiam
          de medio eximere cupientes, dicimus, quod virtutes propter se
          petendae et amandae sunt, et tamen propter solam beatitudinem.
          Propter se quidem amandae sunt, quia delectant sui possessores
          sincera et sancta delectatione et in eis

          pariunt gaudium spirituale.
          Verumtamen non est hic consistendum, sed ultra gradiendum. Non
          hic haereat dilectionis gressus, neque hic sit dilectionis terminus,
          sed referatur hoc ad illud summum bonum, cui soli omnino inhaerendum
          est, quia illud propter se tantum amandum est, et ultra
          illud nihil quaerendum est; illud est enim supremus finis.</p>

        <p xml:id="pll1d1c3-d1e3827">Ideo Augustinus dicit, quo eas diligimus propter solam
          beatitudinem, non quin eas propter se diligamus, sed quia id ipsum,
          quod eas diligimus, referimus ad illud summum bonum, cui soli

          inhaerendum est, et in eo permanendum finique laetitiae ponendus;
          quare virtutibus non est fruendum.</p>

        <p xml:id="pll1d1c3-d1e3836">Sed dicet aliquis:
          <cit>
            <quote source="http://scta.info/resource/addc-l1-d1e143" synch="1-11">
              Frui est amore inhaerere alicui rei propter
              se ipsam
            </quote>

          </cit>,
          ut praedictum est; si ergo virtutes propter se amandae
          sunt, et eis fruendum est.
        </p>

        <p xml:id="pll1d1c3-d1e3839">Ad quod dicimus: In illa descriptione, ubi dicitur propter se
          ipsam, intelligendum est tantummodo, ut scilicet ametur propter
          se ipsam tantum, ut non referatur ad aliud, sed ibi ponatur finis,
          ut supra ostendit Augustinus dicens:
          <cit>
            <quote xml:id="pll1d1c3-Qd1e3846">Si inhaeseris atque
              permanseris, finem ponens laetitiae, tunc vere et proprie frui dicendus
              es. Quod non est faciendum nisi in illa Trinitate, id est
              summo et incommutabili bono.</quote>

          </cit>
          Utendum est ergo virtutibus et
          per eas fruendum summo bono; ita et de voluntate bona

          dicimus.
        </p>
        <p xml:id="pll1d1c3-d1e3855">Unde
                        Augustinus in libro X De Trinitate
                     ait:
          <cit>
            <quote xml:id="pll1d1c3-Qd1e3866" source="http://scta.info/resource/adt-l10">Voluntas
              est per quam fruimur;</quote>

          </cit>
          ita et per virtutes fruimur, non eis, nisi
          forte aliqua virtus sit Deus, ut caritas, de qua post tractabitur.
        </p>
        <p xml:id="pll1d1c3-d1e3874">
          <cit>
            <quote xml:id="pll1d1c3-Qd1e3878">Omnium igitur, quae dicta sunt, ex quo de rebus specialiter
              tractavimus, haec summa est:</quote>

          </cit>
          quo aliae sunt, quibus fruendum,
          aliae, quibus utendum, aliae, quae fruuntur et utuntur; et inter
          eas, quibus utendum est, etiam quaedam sunt, per quas fruimur,
          ut virtutes et potentiae animi, quae sunt naturalia bona. De
          quibus omnibus, antequam tractemus de signis, agendum est, ac
          primum de rebus, quibus fruendum est, scilicet de sancta atque
          individua Trinitate.
        </p>
      </div>
      <div xml:id="pl-l2d1c1">
        <head xml:id="pll2d1c1-Hd1e3508">Liber 2, Distinctio 1, Caput 1</head>
        <head xml:id="pll2d1c1-Hd1e3511" type="questionTitle">Quod unum eset principium, non plura</head>
        <p xml:id="pll2d1c1-d1e3514">
          <cit>
            <quote xml:id="pll2d1c1-Qd1e3518">Creationem rerum insinuans Scriptura Deum esse creatorem
              initiumque temporis atque omnium visibilium vel invisibilium
              creaturarum in primordio sui, ostendit</quote>

          </cit>
          dicens:
          <cit>
            <quote xml:id="pll2d1c1-Qd1e3527" source="http://scta.info/resource/gen1_1">In principio
              creavit Deus caelum et terram.</quote>

          </cit>
          <cit>
            <quote xml:id="pll2d1c1-Qd1e3536">His etenim verbis Moyses
              Spiritu Dei afflatus, in uno principio a Deo creaotre mundum
              factum refert,</quote>

          </cit>
          elidens errorem quorundam, plura sine principio

          fuisse principia opinantium.
          <cit>
            <quote xml:id="pll2d1c1-Qd1e3550">
                            Plato namque tria initia aestimavit,
              Deum scilicet et exemplar et materiam, et ipsa increata sine
              principio, et Deum quasi artificem, non creatorem.</quote>

          </cit>
          Creatore enim
          est, qui de nihilo aliqua facit.</p>
      </div>
      <div xml:id="pl-l2d1c2">
        <head xml:id="pll2d1c2-Hd1e3508">Liber 2, Distinctio 1, Caput 2</head>
        <head xml:id="pll2d1c2-Hd1e3511" type="questionTitle">Quid sit create, quid facere</head>
        <p xml:id="pll2d1c2-d1e3514">Et create proprie est de nihilo aliquid facere; facere vero non
          modo de nihilo aliquid operari, sed etiam de materia: unde et homo
          vel Angelus dicitur aliqua facere, sed non creare, vocaturque factor
          sive artifex, sed non creator. Hoc enim nomen soli Deo proprie
          congruit, qui et de nihilo quaedam, et de aliquo aliqua facit.
          Ipse est ergo creator et opifex et facor; sed creationis nomen
          sibi propire retinuit, alia vero etiam creaturis communicavit. In
          Scriptura tamen saepe screator accipitur tanquam factor, et creare
          sicut facere, sine distinctione significationis.</p>

      </div>
      <div xml:id="pl-l2d1c3">
        <head xml:id="pll2d1c3-Hd1e3508">Liber 2, Distinctio 1, Caput 3</head>
        <head xml:id="pll2d1c3-Hd1e3511" type="questionTitle">Secundum quam rationem dicuntur de Deo huiusmodi verba: agere, facere</head>
        <p xml:id="pll2d1c3-d1e3514">Verumtamen sciendum est, haec verba, scilicet facere, creare
          agere, et huiusmodi alia, de Deo non posse dici secundum eam
          rationem qua dicuntur de creaturis.
          <cit>
            <quote xml:id="pll2d1c3-Qd1e3518">Quippe cum dicimus, eum
              aliquid facere, non aliquem in operando motum illi intelligimus
              inesse, vel aliquam in laborando passionem, sicut nobis solet solet accidere,
              sed eius sempiternae voluntatis novum aliquem significamus
              effectum, id est aeterna eius voluntate aliquid noviter existere.
              Cum ergo dicitur aliquid facere, tale est ac si dicatur, iuxta eius
              voluntatem vel per eius voluntatem aliquid noviter contingere vel

              esse, ut in ipso nihil novi contingat, sed novum aliquid, sicut in
              eius aeterna fuerat voluntate, fiat sine aliqua sui mutatione sive
              motione. Nos vero operando mutari dicimur, quia movemur; non
              enim sine motu aliquid facimus.</quote>

          </cit>
          Deus ergo facere vel agere aliquid
          dicitur, quia causa est rerum noviter existentium, dum eius
          voluntate res novae esse incipiunt, quae ante non erant absque
          ipsius agitatione; ut actus proprie dici non queat, cum videlicet
          actus omnis in motu consitat, in Deo autem motus nullus est. Sicut
          ergo ex calore solis aliqua fieri contingit, nulla tamen in ipso vel
          in ipsius calore facta motione vel mutatione, ita ex Dei voluntate
          nova habent esse sine mutatione auctoris, qui est unum est solum
          principium omnium. Aristoteles vero duo principia dixit, scilicet
          materiam et speciem, et tertium, operatorium dictum; mundum
          quoque semper esse et fuisse</p>
        <p xml:id="pll2d1c3-d1e3531">Horum ergo et similium errorem Spiritus sanctus evacuans,
          veritatisque disciplinam tradens, Deum in principio temporum mundum
          creasse et ante tempora aeternaliter exstitisse significat, ipsius
          aeternitatem et omnipotentiam commendans; cui voluisse, facere
          est, quia, ut praediximus, ex eius voluntate et bonitate novae
          res existunt.</p>
        <p xml:id="pll2d1c3-d1e3534">
          <cit>
            <quote xml:id="pll2d1c3-Qd1e3538">Credamus igitur, rerum creaturarum caelestium vel terrestrium,
              visibilium vel invisibilium causam non esse nisi bonitatem
              Creatoris, qui est Deus unus et verus. Cuius tanta est bonitas,
              ut summe bonus, beatitudinis suae quae aeternaliter beatus est, alios
              velit esse participes; quam videt et communicari posset et minui
              omnino non posse. Illud igitur bonum, quod ipse erat et quo beatus
              erat, sola bonitate, non necessitate aliis communicari voluit,
              quia summe boni erat prodesse vell, et omnipotentissimi nocere
              non posse.</quote>

          </cit>
        </p>
      </div>
      <div xml:id="pl-l2d1c4">
        <head xml:id="pll2d1c4-Hd1e3508">Liber 2, Distinctio 1, Caput 4</head>
        <head xml:id="pll2d1c4-Hd1e3511" type="questionTitle">Quare rationalis creatura facta sit, id est homo vel Angelus</head>
        <p xml:id="pll2d1c4-d1e3514">
          <cit>
            <quote xml:id="pll2d1c4-Qd1e3518">Et quia non valet eius beatitudinis particeps existere aliquis,
              nisi per intelligentiam (quae quanto magis intelligitur, tanto
              plenius habetur) fecti Deus rationalem creaturam, quae summum
              bonum intelligeret, et intelligendo ameret, et amando possideret, et
              possidendo frueretur; eamque hoc modo distinxit, ut pars in sui
              puritate permaneret nec corpori uniretur, scilicet Angeli; pars corpori
              iungeretur, scilicet animae. Distincta est itaque rationalis
              creatura in incorpoream et corpoream; et incorporea quidem Angelus,
              corporea vero homo vocatur, ex anima rationali et carne
              subsistens. Conditio ergo rationalis creaturae primam causam habuit
              Dei bonitatem.</quote>

          </cit>
        </p>
        <p xml:id="pll2d1c4-d1e3526">
          Ideoque, si quaeritur, quare creatus sit homo vel Angelus,
          brevi sermone responderi potest: propter bonitatem eius.
          Unde

            Augustinus in libro
            De doctrina christiana
          :
          <cit>
            <quote xml:id="pll2d1c4-Qd1e3530" source="http://scta.info/resource/addc-l1-d1e487">
              Quia bonus est Deus, sumus;
              et in quantum sumus, boni sumus
            </quote>

          </cit>.
        </p>
        <p xml:id="pll2d1c4-d1e3546">
          <cit>
            <quote xml:id="pll2d1c4-Qd1e3550">Et si quaeritur, ad quid est creata creatura rationalis, respondetur:
              ad laudandum Deum, ad serviendum ei, ad fruendum
              eo; in quibus proficit ipsa, non Deus. Deus enim, perfectus et
              summa bonitate plenus, nec augeri potest, nec minui. Quod ergo
              rationalis creatura facta est a Deo, referendum est ad Creatoris
              bonitatem et ad creaturae utilitatem.</quote>

          </cit>
          <cit>
            <quote xml:id="pll2d1c4-Qd1e3559">Cum ergo quaeritur,
              quare vel ad quid facta sit rationalis creatura, brevissime responderi
              potest: propter Dei bonitatem, et suam utiltiatem; utile
              nempe est ipsi servire Deo, et frui eo.</quote>

          </cit>
          <cit>
            <quote xml:id="pll2d1c4-Qd1e3568">Factus ergo Angelus
              sive homo propter Deum dicitur esse, non quia creator Deus
              et summe beatus alterutrius indiguerit officio, qui
              <cit>
                <quote xml:id="pll2d1c4-Qd1e3572" source="http://scta.info/resource/ps15_2">bonorum nostrorum
                  non eget,</quote>

              </cit>
              sed ut serviret ei ac eo frueretur, cui servire
              regnare est. In hoc enim proficit serviens, non ille cui servitur.</quote>

          </cit>
          <cit>
            <quote xml:id="pll2d1c4-Qd1e3588">Et sicut factus est homo propter Deum, id est ut ei serviret,
              ita mundus factus est propter hominem, scilicet ut ei serviret. Positus
              est ergo homo in medio, ut et ei serviretur, et ipse serviret;
              ut acciperet utriusque, et reflueret totum ad bonum hominis, et
              quod accepit obsequium, et quod impendit. Ita enim voluit Deus
              sibi ab homine serviri, ut ea servitute non Deus, sed homo serviens
              iuvaretur; et voluit, ut mundus serviret homini, et exinde
              similiter iuvaretur homo. Totum igitur bonum hominis erat, et
              quod factum est propter ipsum et propter quod factus est ipse.
              <cit>
                <quote xml:id="pll2d1c4-Qd1e3592" source="http://scta.info/resource/Icorr3_22">Omnia enim, ut ait Apostolus, nostra sunt</quote>

              </cit>
              scilicet superiora
              et aequalia et inferiora. Superiora quidem nostra sunt ad
              perfruendum, ut Deus-Trinitas; aequalia ad convivendum, scilicet
              Angeli, qui, etsi modo nobis superiores, in futuro erunt aequales;
              qui etiam modo nostri sunt, quia ad usum nobis sunt, sicut
              res deminorum dicuntur esse famulorum, non dominio, sed quia
              sunt ad usum eorum. Ipsique Angeli in quibusdam Scripturae
              locis nobis servire dicuntur, dum propter nos in ministerium
              mittuntur.</quote>

          </cit>
        </p>
      </div>
      <div xml:id="pl-l2d1c5">
        <head xml:id="pll2d1c5-Hd1e3508">Liber 2, Distinctio 1, Caput 5</head>
        <head xml:id="pll2d1c5-Hd1e3511" type="questionTitle">Quomodo dicitur homo factus propter reparationem angelici casus.</head>
        <p xml:id="pll2d1c5-d1e3514">De homine quoque in Scriptura interdum repritur, quod
          factus sit propter reparationem angelicase ruinae. Quod non ita est
          intelligendum, quasi non fuisset homo factus, si non peccasset Angelus;
          sed quia inter alias causas, ut praecipuas, haec etiam
          nonnulla exstitit. Nostra igitur sunt superiora et aequalia; nostra
          sunt etiam inferiora, quia ad serviendum nobis facta.</p>
      </div>
      <div xml:id="pl-l2d1c6">
        <head xml:id="pll2d1c6-Hd1e3508">Liber 2, Distinctio 1, Caput 6</head>
        <head xml:id="pll2d1c6-Hd1e3511" type="questionTitle">Quare ita homo sit institutus, ut unita anima corpori sit.</head>
        <p xml:id="pll2d1c6-d1e3514">Solet etiam quaeri, cum maioris dignitatis esse videretur anima,
          si absque corpore permansisset, cur unita sit corpori.</p>
        <p xml:id="pll2d1c6-d1e3517">Ad quod primo dici potest quia Deus voluit, et voluntatis
          eius causa quaerenda non est.</p>
        <p xml:id="pll2d1c6-d1e3520">Secundo autem dici potest, quod ideo Deus voluit eam corpori
          uniri, ut in humana conditione ostenderet novum exemplum
          beatae unionis, quae est inter Deum et spiritum, in qua diligitur
          <cit>
            <quote xml:id="pll2d1c6-Qd1e3524" source="http://scta.info/resource/mt22_37"> ex toto corde, et videtur facie ad faciem.</quote>

          </cit>
          Putaret enim creatura,
          se non posse uniri suo Creatori tanta propinquitate, ut eum
          tota mente diligeret et cognosceret, nisi videret spiritum, qui est
          excellentissima creatura, tam infimae, id est carni quae de terra
          est, in tanta dilectione uniri, ut non valeat arctari ad hoc, ut velit
          eam relinquere, sicut Apostolus ostendit dicens:
          <cit>
            <quote xml:id="pll2d1c6-Qd1e3538" source="http://scta.info/resource/IIcor5_4">Nolumus
              corpore exspoliari, sed supervestiri;</quote>

          </cit>
          per quod ostenditur, spiritum
          creatum Spiritui increato ineffabili amore uniri.
        </p>
        <p xml:id="pll2d1c6-d1e3547">
          <cit>
            <quote xml:id="pll2d1c6-Qd1e3551">Pro exemplo igitur futurae societatis, quae inter Deum et
              spiritum rationalem in glorificatione eiusdem perficienda erat, animam
              corporeis indumentis et terrenis mansionibus copulavit, inteamque
              materiam fecit ad vitae sensum vegetare, ut sciret homo,
              quia, si potuit Deus tam disparem naturam corporis et animae in
              foederationem unam et in amicitiam tantam coniungere, nequaquam
              ei impossibile futurum, rationalis creaturae humilitatem, licet
              longe inferiorem, ad suae gloriae participationem sublimare. Quia
              ergo, pro exemplo, rationalis spiritus in parte usque ad consortium
              terreni corporis humiliatus est, ne forte in hoc nimis depressus
              videretur, addidit Dei providentia, ut postmodum cum eodum corpore
              glorificato ad consortium illorum, qui in sua perstiterant
              puritate, sublimaretur, ut quod minus ex dispensatione Creatoris
              sui acceperat conditus, postmodum per gratiam eiusdem acciperet

              glorificatus. Sic ergo conditor Deus rationales spiritus varia sorte
              pro arbitrio voluntatis suae disponens, illis quos in sua puritate
              reliquerat, sursum in caelo mansionem; illis vero quos corporibus
              terrenis sociaverat, deorsum in terra habitationem constituit;
              utrisque regulam proponens obedientiae, quatenus et illi ab eo
              ubi erant, non caderent, et isti ab eo ubi erant, ad id ubi non
              erant ascenderent. Fecit itaque Deus hominem ex duplici substantia,
              corpus de terra fingens, animam vero de nihil faciens.</quote>

          </cit>
          Ideo etiam unitate sunt animae corporibus, ut in eis Deo famulantes
          maiorem mereantur coronam.</p>
        <p xml:id="pll2d1c6-d1e3561">Ex prameissis apparet, rationalem creaturam in angelicam
          et humanam fuisse distinctam, quarum altera tota est spiritualis, id
          est angelica; altera, id est humana, ex parte spiritualis, et ex parte
          corporalis.</p>
        <p xml:id="pll2d1c6-d1e3564">Cum itaque de his tractandum sit, scilicet de spirituali et
          corporali creatura, de rationali et de non rationali, primo de
          rationali et spirituali, id est de Angelis, agendum videtur, ut a
          contuitu Creatoris ad cognitionem creaturae dignioris ratio nostra
          intendat; deinde ad considerationem corporeae, tam illius quae
          est rationalis, quam illius quae non est rationalis, descendat, ut
          Trinitatis increatae sacramentum tripartitae creaturae eique conretorum
          atque contingentium sequatur documentum.</p>

      </div>
      <div xml:id="pl-l3d1c1">
        <head xml:id="pl-l3d1c1-Hd1e111">Cap. I.</head>
        <head xml:id="pl-l3d1c1-Hd1e114" type="question-title">Quare Filius carnem assumsit, non Pater vel Spiritus
          sanctus.</head>
        <p xml:id="pl-l3d1c1-d1e117">

          Diligenter vero est annotandum, quare Filius, non Pater vel Spiritus sanctus, est
          incarnatus: solus namque

          Filius hominem assumsit. </p>
        <p xml:id="pl-l3d1c1-d1e120"> Quod utique ordine congruo, atque alto Dei sapientia fecit consilio, ut Deus, qui in
          sapientia sua mundum condiderat, secundum illud : <quote xml:id="pl-l3d1c1-Qd1e122" source="http://scta.info/resource/ps103_24">Omnia in
            sapientia fecisti, Domine,</quote> in eadem <quote xml:id="pl-l3d1c1-Qd1e125" source="http://scta.info/resource/eph1_10">quae in caelis sunt et
            quae in terris restauraret</quote>. Haec est mulier evangelica, quae <quote xml:id="pl-l3d1c1-Qd1e128" source="http://scta.info/resource/lc15_8">accendit lucernam, et drachmam decimam</quote>, quae perdita fuerat,
          reperit, Sapientia scilicet Patris, quae testam humanae infirmitatis lumine suae
          divinitatis accendit perditumque hominem reparavit, nomine regis et imagine insignitum. </p>
        <p xml:id="pl-l3d1c1-d1e132"> Ideo etiam Filius missus est, et non Pater, quia congruentius mitti debebat qui est ab
          alio, quam qui est a nullo; Filius autem a Patre est, Pater vero a nullo alio est. </p>
        <p xml:id="pl-l3d1c1-d1e136"> Ut enim ait Augustinus in libro De
            Trinitate: <quote xml:id="pl-l3d1c1-Qd1e144"> Non habet de quo sit </quote>. <quote xml:id="pl-l3d1c1-Qd1e147"> Sicut ergo Pater
            genuit, Filius genitus est, ita congrue Pater misit, Filius missus est</quote>. <quote xml:id="pl-l3d1c1-Qd1e150">
            Ab illo enim convenienter mittitur Dei Verbum, cuius est Verbum; ab illo mittitur, de
            quo natum est; mittitur quod genitum est; Pater vero, qui misit a nullo est</quote>.
          Ideoque Pater missus non est, ne, si mitteretur, ab alio esse putaretur. </p>
        <p xml:id="pl-l3d1c1-d1e154"> Missus est ergo primo Filius, qui a solo Patre est; deinde etiam Spiritus sanctus, qui
          est a Patre et Filio; sed Filius solus in carne missus est, non Spiritus sanctus, sicut
          nec Pater. Quod ideo factum est, ut qui erat in divinitate Dei Filius, in humanitate
          fieret hominis filius. Non Pater vel Spiritus sanctus carnem induit, ne alius in
          divinitate esset Filius, alius in humanitate,

          et ne idem esset Pater et Filius, si Deus
          Paler de homine nasceretur. </p>
        <p xml:id="pl-l3d1c1-d1e157"> Unde in Ecclesiasticis dogmatibus :
          <quote xml:id="pl-l3d1c1-Qd1e162"> Non Pater carnem as- sumsit neque Spiritus sanctus, sed Filius tantum, ut qui erat
            in divinitate Dei Filius, ipse fieret in homine hominis filius, ne filii nomen ad
            alterum transiret, qui non esset aeterna nativitate filius. Dei ergo Filius hominis
            factus est filius, natus secundum veritatem naturae ex Deo Dei Filius, et secundum
            veritatem naturae ex homine hominis filius, ut veritas geniti non adoptione, non
            appellatione, sed in utraque nativitate filii nomen nascendo haberet, et esset verus
            Deus et verus homo unus filius. Non ergo duos Christos, neque duos filios, sed Deum et
            hominem unum filium , quem propterea et unigenitum dicimus, manentem in duabus
            substantiis, sicut ei naturae veritas contulit, non confusis naturis neque immixtis,
            sicut Timotheani volunt, sed societate unitis</quote>. </p>
        <p xml:id="pl-l3d1c1-d1e166"> Ecce habes, quare Filius, non Pater vel Spiritus sanctus, carnem assumserit. </p>
      </div>
      <div xml:id="pl-l3d1c2">
        <head xml:id="pl-l3d1c2-Hd1e111">Cap. II</head>
        <head xml:id="pl-l3d1c2-Hd1e114" type="question-title">Utrum Pater vel Spiritus sanctus potuerit incarnari.</head>
        <p xml:id="pl-l3d1c2-d1e117"> Si vero quaeritur, utrum Pater vel Spiritus sanctus incarnari potuerit, vel etiam modo
          possit, sane responderi potest: et potuisse olim et posse nunc carnem sumere et hominem
          fieri tam Patrem quam Spiritum sanctum. Sicut enim Filius homo factus est, ita Pater vel
          Spiritus sanctus potuit et potest. </p>
      </div>
      <div xml:id="pl-l3d1c3">
        <head xml:id="pl-l3d1c3-Hd1e111">Cap. III.</head>
        <head xml:id="pl-l3d1c3-Hd1e114" type="question-title">An Filius, qui tantum carnem accepit, aliquid fecerit, quod non
          Pater vel Spiritus sanctus.</head>
        <p xml:id="pl-l3d1c3-d1e117"> Sed forte aliqui dicent: Cum indivisa sint opera Trinitatis, si Filius carnem assumsit,
          tunc Paler et Spiritus sanctus; quia si Filius carnem assumsit, nec Pater hoc fecit vel
          Spiritus sanctus, non omne quod facit Filius, facit Pater et Spiritus sanctus; at omnia
          simul Pater et Filius et amborum Spiritus pariter et concorditer operantur. </p>
        <p xml:id="pl-l3d1c3-d1e120"> Ad quod dicimus, quia nihil operatur Filius sine Patre et Spiritu sancto, sed una est
          horum trium operatio indivisa et indissimilis, et tamen Filius, non Pater vel Spiritus
          sanctus, carnem assumsit. </p>
        <p xml:id="pl-l3d1c3-d1e123"> Ipsam tamen carnis assumtionem Trinitas operata est, sicut Augustinus dicit in libro De fide ad Petrum : <quote xml:id="pl-l3d1c3-Qd1e131">Reconciliati
            sumus per solum Filium secundum carnem, sed non soli Filio secundum deitatem. Trinitas
            enim nos sibi reconciliavit, per hoc quod solum Verbuin-carnem ipsa Trinitas
            fecit</quote>. </p>
        <p xml:id="pl-l3d1c3-d1e136"> Trinitas igitur carnis assumtionem fecit, sed Verbo, non Patri vel Spiritui sancto. Si
          enim Pater sibi, et Filius sibi, vel Pater Filio, et Filius Patri carnis assumtionem
          operatus esset, iam non eadem esset operatio utriusque, sed divisa. Sed sicut
          inseparabilis et indivisa est unitas substantiae trium, ut ait Augustinus in libro De Trinitate, ita et operatio; <quote xml:id="pl-l3d1c3-Qd1e144">non
            tamen eandem Trinitatem natam de Virgine, crucifixam et sepultam catholici tractatores
            docuerunt, sed tantummodo Filium; nec eandem Trinitatem in specie columbae descendisse
            super Iesum, sed tantum Spiritum sanctum; nec eandem dixisse de caelo: <quote xml:id="pl-l3d1c3-Qd1e146">Tu es
              Filius meus</quote>, sed tantum Patris vocem fuisse ad Filium factam, quamvis Pater et
            Filius et Spiritus sanctus, sicut inseparabiles sunt, ita et inseparabiliter operentur.
            Haec et mea fides est, quoniam haec est catholica fides </quote>. </p>
        <p xml:id="pl-l3d1c3-d1e151"> Licet igitur solus Filius carnem assumserit, ipsam tamen incarnationem cum Patre et
          Spiritu sancto operatus est. </p>
      </div>
      <div xml:id="pl-l4d1c1">
        <head xml:id="pl-l4d1c1-Hd1e109">CAP. I</head>
        <head xml:id="pl-l4d1c1-Hd1e112" type="question-title">De Sacramentis.</head>
        <p xml:id="pl-l4d1c1-d1e115">
          Samaritanus enim, vulnerato appropians, curationi eius Sacramentorum
          alligamenta adhibuit, quia contra originalis peccati et actualis vulnera,
          Sacramentorum remedia Deus instituit.
        </p>
        <p xml:id="pl-l4d1c1-d1e118">
          De quibus quatuor primo consideranda occurrunt: quid sit
          Sacramentum; quare institutum; in quibus consistat et conficiatur; et quae sit distantia
          inter Sacramenta veteris et novae legis.
        </p>
      </div>
      <div xml:id="pl-l4d1c2">
        <head xml:id="pl-l4d1c2-Hd1e109">CAP. II</head>
        <head xml:id="pl-l4d1c2-Hd1e112" type="question-title">Quid sit Sacramentum.</head>
        <p xml:id="pl-l4d1c2-d1e115">
          <cit>
            <quote xml:id="pl-l4d1c2-Qd1e117" source="http://scta.info/resource/adcd-l10">
              Sacramentum est sacrae rei signum </quote>

          </cit>.
          Dicitur tamen Sacramentum etiam sacrum secretum, sicut dicitur sacramentum deitatis, ut
          Sacramentum sit sacrum signans et sacrum signatum; sed nunc agitur de Sacramento, secundum
          quod est signum. </p>
        <p xml:id="pl-l4d1c2-d1e124">
          Item, <cit>
            <quote xml:id="pl-l4d1c2-Qd1e126">
              Sacramentum est
              invisibilis gratiae visibilis forma
            </quote>

          </cit>.
        </p>
      </div>
      <div xml:id="pl-l4d1c3">
        <head xml:id="pl-l4d1c3-Hd1e109">CAP. III</head>
        <p xml:id="pl-l4d1c3-d1e112">
          <cit>
            <quote xml:id="pl-l4d1c3-Qd1e114" source="http://scta.info/resource/addc-l2-d1e110">
              Signum vero est res praeter
              speciem, quam ingerit sensibus, aliud aliquid ex se faciens in cogitationem
              venire
            </quote>

          </cit>.
        </p>
      </div>
      <div xml:id="pl-l4d1c4">
        <head xml:id="pl-l4d1c4-Hd1e109">CAP. IV</head>
        <p xml:id="pl-l4d1c4-d1e112">
          <cit>
            <quote xml:id="pl-l4d1c4-Qd1e114" source="http://scta.info/resource/addc-l2-d1e115">
              Signorum vero alia sunt
              naturalia, ut fumus significans ignem; alia data
            </quote>

          </cit>;
          et eorum quae data sunt,
          quaedam sunt Sacramenta,
          quaedam non:
          omne enim Sacramentum est signum,
          sed non e
          converso.
        </p>
        <p xml:id="pl-l4d1c4-d1e118">
          Sacramentum eius rei similitudinem gerit, cuius signum est.
          <cit>
            <quote xml:id="pl-l4d1c4-Qd1e120">
              Si enim Sacramenta non haberent similitudinem rerum
              quarum Sacramenta sunt, proprie Sacramenta non dicerentur
            </quote>

          </cit>.
          Sacramentum enim
          proprie dicitur quod ita signum est gratiae Dei et invisibilis gratiae forma, ut ipsius
          imaginem gerat et causa existat. Non igitur significandi tantum gratia Sacramenta
          instituta sunt, sed etiam sanctificandi.
        </p>
        <p xml:id="pl-l4d1c4-d1e124"> Quae enim significandi gratia tantum instituta sunt, solum
          signa sunt, et non Sacramenta; sicut fuerunt sacrificia carnalia et observantiae
          caerimoniales Veteris legis, quae nunquam poterant iustos facere offerentes; quia, ut ait

                        Apostolus
                    ,
          <cit>
            <quote xml:id="pl-l4d1c4-Qsheaec" source="http://scta.info/resource/hebr9_13">sanguis hircorum et taurorum et
              cinis vitulae aspersus inquinatos sanctificabat ad emundationem carnis</quote>

          </cit>, non
          animae: nam inquinatio illa erat contactus mortui. </p>
        <p xml:id="pl-l4d1c4-d1e127">Unde Augustinus:
          <cit>
            <quote xml:id="pl-l4d1c4-Qd1e132">
              Nihil aliud intelligo inquinationem, quam Lex mundat, nisi
              contactum mortui hominis, quem qui tetigerat,
              <cit>
                <quote xml:id="pl-l4d1c4-Qiesesd" source="http://scta.info/resource/num19_11">immundus erat septem diebus</quote>

              </cit>;
              sed
              purificabatur secundum Legem die tertio et septimo, et mundus erat
            </quote>

          </cit>,
          ut iam
          intraret templum.
        </p>
        <p xml:id="pl-l4d1c4-d1e137">
          Mundabant etiam interdum a corporali lepra illa legalia; sed

          <cit>
            <quote xml:id="pl-l4d1c4-Qneoaie" source="http://scta.info/resource/rom3_20">
              nunquam ex operibus Legis aliquis iustificatus est
            </quote>

          </cit>,
          ut ait

            Apostolus
          ,
          etiam si in fide et caritate fierent.
          Quare? quia imposuit ea
          Deus in servitutem, non in justificationem,
          et ut figura futuri essent,
          volens ea sibi
          potius offerri quam idolis.
          Illa ergo signa erant,
          sed tamen et Sacramenta,
          licet minus
          proprie in Scripturis saepe vocantur,
          quia signa erant rei sacrae, quam utique non
          praestabant.
          Illa autem

            Apostolus

          <cit>
            <quote xml:id="pl-l4d1c4-Qoaloal" source="http://scta.info/resource/rom3_20">opera Legis</quote>

          </cit>
          dicit quae tantum significandi gratia
          vel in onus instituta sunt.
        </p>
      </div>
      <div xml:id="pl-l4d1c5">
        <head xml:id="pl-l4d1c5-Hd1e109">CAP. V</head>
        <head xml:id="pl-l4d1c5-Hd1e112" type="question-title">Quare instituta sint
          Sacramenta.</head>
        <p xml:id="pl-l4d1c5-d1e115">
          Triplici autem ex causa Sacramenta instituta sunt: propter humiliationem,
          eruditionem, exercitationem.
        </p>
        <p xml:id="pl-l4d1c5-d1e119">
          Propter humiliationem quidem, ut dum homo in sensibilibus rebus, quae
          natura infra ipsum sunt, ex praecepto Creatoris se reverendo subiicit, ex hac humilitate
          et obedientia Deo magis placeat et apud eum mereatur, cuius imperio, salutem quaerit in
          inferioribus se, etsi non ab illis, sed per illa a Deo.
        </p>
        <p xml:id="pl-l4d1c5-d1e123">
          Propter eruditionem etiam instituta sunt, ut per id quod foris in specie
          visibili cernitur, ad invisibilem virtutem, quae intus est, agnoscendam mens erudiatur:
          homo enim, qui ante peccatum sine medio Deum videbat, per peccatum adeo hebuit, ut nequeat
          divina capere, nisi humanis excitatus.
        </p>
        <p xml:id="pl-l4d1c5-d1e128">
          Propter exercitationem
          similiter instituta sunt: quia, cum homo otiosus esse non possit, proponitur ei utilis et
          salubris exercitatio in Sacramentis, qua vanam et noxiam declinet occupationem .
          Non enim facile capitur a tentatore, qui bono vacat exercitio; unde

            Hieronymus

          monet:
          <cit>
            <quote xml:id="pl-l4d1c5-Qd1e136">
              Semper aliquid operis facito,
              ut te occupatum diabolus inveniat
            </quote>

          </cit>.
          Sunt autem
          exercitationum tres species: una ad aedificationem animae pertinet, altera ad corporis
          fomentum, alia ad utriusque subversionem.
        </p>
        <p xml:id="pl-l4d1c5-d1e143">
          Cum igitur absque Sacramentis, quibus non alligavit potentiam
          suam Deus, homini gratiam donare posset, praedictis de causis Sacramenta instituit.
        </p>
        <p xml:id="pl-l4d1c5-d1e146">
          Duo autem sunt, in quibus
          Sacramentum consistit, scilicet verba et res: verba, ut invocatio Trinitatis; res, ut
          aqua, oleum et huiusmodi.
        </p>
      </div>
      <div xml:id="pl-l4d1c6">
        <head xml:id="pl-l4d1c6-Hd1e109">CAP. VI</head>
        <head xml:id="pl-l4d1c6-Hd1e112" type="question-title">
          De differentia Sacramentorum veterum
          et novorum.
        </head>
        <p xml:id="pl-l4d1c6-d1e115">
          Iam videre restat distantiam Sacramentorum veterum et novorum,
          ut Sacramenta vocemus quae antiquitus res sacras signabant, ut sacrificia et oblationes et
          huiusmodi.
        </p>
        <p xml:id="pl-l4d1c6-d1e118">
          Eorum autem differentiam breviter

            Augustinus

          assignat dicens,
          <cit>
            <quote xml:id="pl-l4d1c6-Qd1e123">
              quia illa
              promittebant tantum et significabant,
              haec autem dant salutem
            </quote>

          </cit>.
        </p>
      </div>
      <div xml:id="pl-l4d1c7">
        <head xml:id="pl-l4d1c7-Hd1e109">CAP. VII</head>
        <head xml:id="pl-l4d1c7-Hd1e112" type="question-title">De circumcisione.</head>
        <p xml:id="pl-l4d1c7-d1e115">
          Fuit tamen et inter illa Sacramentum quoddam, scilicet
          circumcisionis, idem conferens remedium contra peccatum, quod nunc baptismus.
        </p>
        <p xml:id="pl-l4d1c7-d1e118">
          Unde

            Augustinus
          :
          <cit>
            <quote xml:id="pl-l4d1c7-Qd1e123">
              Ex quo instituta est circumcisio in populo Dei, quae erat tunc
            <cit>
              <quote xml:id="pl-l4d1c7-Qd1e127" source="http://scta.info/resource/rom4_11">signaculum iustitiae fidei</quote>

            </cit>,
              ad
              purgationem valebat magnis et parvulis originalis veterisque peccati; sicut baptismus ex
              illo valere coepit ad innovationem hominis, ex quo institutus est
            </quote>

          </cit>.
        </p>
        <p xml:id="pl-l4d1c7-d1e127">
          Item

                        Beda
                    :
          <cit>
            <quote xml:id="pl-l4d1c7-Qd1e132">Idem salutiferae curationis auxilium circumcisio in Lege contra
            originalis peccati vulnus agebat, quod baptismus agere revelatae gratiae tempore
            consuevit, excepto quod regni caelestis ianuam necdum intrare poterant; tamen in sinu
            Abrahae post mortem beata requie consolati, supernae pacis ingressum spe felici
            exspectabant
            </quote>

          </cit>.
        </p>
        <p xml:id="pl-l4d1c7-d1e137">
          His aperte traditur, per circumcisionem, ex quo instituta fuit,
          remissionem peccati originalis et actualis parvulis et maioribus a Deo praestitam, sicut
          nunc per baptismum datur.
        </p>
      </div>
      <div xml:id="pl-l4d1c8">
        <head xml:id="pl-l4d1c8-Hd1e109">CAP. VIII</head>
        <head xml:id="pl-l4d1c8-Hd1e112" type="question-title">Quod remedium illi habuerunt, qui
          fuerunt ante circumcisionem.</head>
        <p xml:id="pl-l4d1c8-d1e115">
          Quaeritur autem de viris, qui fuerunt ante circumcisionem, et
          de feminis, quae fuerunt ante et post, quod remedium contra peccatum habuerint.
        </p>
        <p xml:id="pl-l4d1c8-d1e118">
          Quidam dicunt, sacrificia et oblationes eis valuisse ad
          remissionem peccati. Sed melius est dicere, illos qui de
          Abraham prodierunt, per circumcisionem iustificatos; mulieres vero per fidem et
          operationem bonam, vel suam, si adultae erant, vel parentum, si parvulae; eos vero qui
          fuerunt ante circumcisionem parvulos in fide parentum; parentes vero per virtutem
          sacrificiorum, scilicet quam intelligebant spiritualiter in iliis sacrificiis,
          justificatos.
        </p>
        <p xml:id="pl-l4d1c8-d1e124">
          Unde

            Gregorius
          :
          <cit>
            <quote xml:id="pl-l4d1c8-Qd1e129">
              Quod apud nos valet aqua baptismi, hoc egit apud veteres vel
              pro parvulis sola fides, vel pro maioribus virtus sacrificii, vel pro his qui ex Abrahae
              stirpe prodierant, mysterium circumcisionis
            </quote>

          </cit>.
        </p>
      </div>
      <div xml:id="pl-l4d1c9">
        <head xml:id="pl-l4d1c9-Hd1e109">CAP. IX</head>
        <head xml:id="pl-l4d1c9-Hd1e112" type="question-title">De institutione circumcisionis et
          causa.</head>
        <p xml:id="pl-l4d1c9-d1e115">
          Hic dicendum est, in quo instituta fuerit circumcisio; et
          quare; et cur mutata per baptismum.
        </p>
        <p xml:id="pl-l4d1c9-d1e118">
          Abraham primus mandatum
          circumcisionis habuit ad probationem obedientiae; nec ei soli praecepta fuit circumcisio,
          sed et semini eius, id est omnibus Hebraeis; quae fiebat secundum Legem octava die,
          lapideo cultro, in carne praeputii.
        </p>
        <p xml:id="pl-l4d1c9-d1e124">
          Data autem fuit circumcisio pluribus de causis, scilicet ut per
          obedientiam mandati Abraham placeret Deo, cui per
          praevaricationem Adam displicuerat. Data etiam fuit in signum magnae fidei Abrahae, qui
          credidit, se habiturum filium, in quo fieret benedictio omnium. Deinde, ut hoc signo a
          ceteris nationibus discerneretur populus ille.
        </p>
        <p xml:id="pl-l4d1c9-d1e131">
          In carne vero praeputii ideo iussa est fieri circumcisio, quia
          in remedium instituta est originalis peccati, quod a parentibus trahimus per
          concupiscentiam, quae in parte illa magis dominatur. Et quia in parte illa culpam
          inobedientiae primus homo sensit, decuit ut ibi signum obedientiae acciperet.
        </p>
        <p xml:id="pl-l4d1c9-d1e134">
          Fiebat autem octavo die, petrino cultro, quia et in
          resurrectione communi, octava aetate futura, per petram Christum omnis ab electis
          abscindetur corruptio, et per Christi resurrectionem, octava die factam, circumciditur a
          peccatis anima cuiusque in eum credentis.
          <cit>
            <quote xml:id="pl-l4d1c9-Qd1e136">Duae igitur res sunt illius Sacramenti</quote>

          </cit>.
        </p>
        <p xml:id="pl-l4d1c9-d1e140">
          Ideo autem mutata est circumcisio per baptismum, quia
          Sacramentum baptismi et communius est et perfectius, quia pleniori gratia accumulatum. Ibi
          enim peccata solum dimittebantur, sed nec gratia ad bene operandum adiutrix, nec virtutum
          possessio vel augmentum ibi praestabatur, ut in baptismo, ubi non modo abolentur peccata,
          sed etiam gratia adiutrix confertur, et virtutes augentur. Unde aqua refectionis dicitur,
          quae aridos fecundat et iam fructificantes ampliori ubertate donat; quia, quantumcumque
          per fidem et caritatem ante habitam aliquis iustus ad baptismum accedit, uberiorem ibi
          recipit gratiam, sed non ita in circumcisione. Unde Abrahae per fidem iam iustificato
          signaculum tantum fuit, nihil ei intus contulit.
        </p>
      </div>
      <div xml:id="pl-l4d1c10">
        <head xml:id="pl-l4d1c10-Hd1e109">CAP. X</head>
        <head xml:id="pl-l4d1c10-Hd1e112" type="question-title">De parvulis defunctis ante diem
          octavam, qua fiebat circumcisio.</head>
        <p xml:id="pl-l4d1c10-d1e115">
          Si vero quaeritur de parvulis, qui ante diem octavam
          moriebantur, ante quam non fiebat circumcisio ex Lege, utrum salvarentur vel non, idem
          potest responderi, quod sentitur de parvulis ante baptismum defunctis, quos perire
          constat.
        </p>
        <p xml:id="pl-l4d1c10-d1e118">
          Unde

            Beda
          :
          <cit>
            <quote xml:id="pl-l4d1c10-Qd1e123">Qui nunc per Evangelium terribiliter et salubriter clamat:
              <cit>
                <quote xml:id="pl-l4d1c10-Qd1e134" source="http://scta.info/resource/io3_5">
                  Nisi quis renatus fuerit ex aqua et Spiritu sancto non potest intrare
                  in regnum Dei
                </quote>

              </cit>,
              ipse dudum clamat per suam Legem:
              <cit>
                <quote xml:id="pl-l4d1c10-Qd1e143" source="http://scta.info/resource/gen17_14">
                Anima,
                cuius praeputii caro circumcisa non fuerit, peribit de populo suo, quia pactum meum
                irritum fecit
                </quote>

              </cit>
              Forte tamen sub Lege, ingruente necessitate mortis, ante octavam
              diem circumcidebant sine peccato filios, sicut modo in Ecclesia fit de baptismo
            </quote>

          </cit>.
        </p>
      </div>
    </body>
  </text>
</TEI>
